	Любов до рідної мови, любов до рідної Батьківщини — невіддільні поняття. 
Вони споконвіку живуть у людських серцях і притаманні тим, хто шанує історію й культуру власного народу. 
Дійсно, не було жодного видатного письменника, який би не висловив любові до рідної мови, а також своєї тривоги за її долю. 
Дійсно, не було жодного поета, який би не покладав на рідну мову найсвітліших надій. 
Так склалося тому, що кожен митець бачив долю свого народу в майбутньому невідривною від долі української мови. @
	Мова — це душа народу. 
Немовля з перших днів свого існування чує рідну мову від матері, а потім, підростаючи, повторює перші пестливі слова. 
Це, звичайно, саме ті слова, які промовляла ще за сивої давнини над колискою молода жінка, чимось схожа на матусю. 
Ці слова сповнені почуттям, ніби квітка нектаром. @
	Мелодійна та неповторна українська мова ввібрала в себе гомін лісів, полів, рік і морів землі нашої. 
Слова нашої мови переткані вишневим цвітом, барвінком, калиною.@
	Українська мовна традиція сягає до княжих далеких часів. 
За часів Київської Русі наше слово повновладно зазвучало на державному рівні. 
Потім виникли школи, друкарні, які видавали не лише духовні твори, а й підручники, наукові трактати.
Але шлях нашої мови був тернистим. 
Скільки заборон прийшлося зазнати українській мові, починаючи з часів Петра Першого!
У 1863 році один із петербурзьких циркулярів переконував, що "малоросійського язика" взагалі не існує. 
З ужитку виганялися рідні до болю слова. Російський цар хотів, щоб люди забули, що таке Запорозька Січ, Україна, козак... @